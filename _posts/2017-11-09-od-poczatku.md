---
published: true
title: Od początku
excerpt: >-
  Okej, jakis czas temu wyruszyłem w podróż, w sumie upłynęło już niemalże
  sześć  tygodni... Spodziewałem się, że długą. Podtrzymuję. Nie wiedziałem
  dokładnie dokąd i dokładnie za czym. Nadal dokładnie nie wiem.
category:
  - main
---
Okej, jakis czas temu wyruszyłem w podróż, w sumie upłynęło już niemalże sześć tygodni... Spodziewałem się, że długą. Podtrzymuję. Nie wiedziałem dokładnie dokąd i dokładnie za czym. Nadal dokładnie nie wiem.

Przez ten czas przemierzyłem parę krajów, w jednych zatrzymując się krócej, w innych dłużej. Wszystkie fajne, niektóre nawet bardzo. We wszystkich chleb droższy niż w Polsce, w niektórych dużo. Momentami bardziej jako turysta, płynący z tłumem znanych atrakcji, a kiedy indziej jako obcy zamyślony nieznajomy błąkający się po zupełnie szarych osiedlach przedmieść.

Nie sposób wszystko od razu naraz streścić, w sumie nie jest mi nawet łatwo zacząć o tym opowiadać, bo nieszczególnie przywykłem do opowiadania. Jendak myślę sobie, że chyba warto. Bo czuję, że w przeciwnym razie te dwa sposoby życia - ten przed wyjazdem i ten po - będą się coraz bardziej rozjeżdżać zamiast współgrać. Dlago chciałbym Wam opowiadać o rzeczach ciekawych i o rzeczach dla mnie ważnych, które przytrafią mi się w czasie mojej drogi.

**Witam, będę robił to tu:)** Minimalistycznie, jak widać po blogu, totalnie minimalistycznie, jednak wszystko zawsze tu, a na fejsbukach, czy gdzie tam kto potrzebuje, będę dawał znać.

## Co u mniej słychać?

Od wczoraj jestem na parę dni w Walencji, a trafiłem tutaj z Malty na której z kolei spędziłem ostatnie 2 tygodnie. Sama Malta w porządku, tak na 4 dni. Spędziłem znacznie więcej, bo trafiłem do [Two Pillows Boutique Hostel](http://www.twopillowsmalta.com) f-e-n-o-m-e-n-a-l-n-e-g-o miejsca, w którym pracującym tam ludziom udało się stworzyć atmosferę jak we wspólnym, dużym domu.

W moim wieku, młodsi, starsi, dużo starsi, dwa razy starsi, z całego świata - wszyscy zadowoleni. Porządne dormitora i tak dalej, ale przede wszystkim świetne przestrzenie wspólne. W dowolnej chwili znajdziesz kogoś do bardzo interesującej rozmowy albo wspólnego przejścia się gdzieś, da się również posiedzieć w skupieniu. Wieczorem znajdziesz, chodź nie szukałeś, kompanów do kolacji, a już po, przy przedłużającej się rozmowie, wypijesz kieliszek czy dwa wina. Na papierze każdy hostel chce tak wyglądać, tam to po prostu działa.

### Co dalej?

Dlaczego aż tyle o tym piszę? Bo w tym miejscu jednoznacznie utwierdziłem się, że życie z dużą, różnorodną grupą ludzie w jednym budynku, to jest coś do zrobienia. Co istotniejsze, że ja człek  nie najbardziej otwarty na świecie, szukający zwykle regulanie osamotnienia, może dobrze w takich warunkach funkcjonować. Żyję tak radośniej, poznaję ludzi, świat i siebie intensywniej. Wcalę nie potrzebuje od tego odpoczywać, bo jakimś cudem daje to dużo energii.

To były zaledwie dwa tygodnie, a czy tak będzie za kolejne dwa, a za dwa miesiące, dwanaście? Nie wiem, od jakiegoś czasu staram się mniej gdybywać i po prostu mówić sobie - sprawdzam. Względem tego co doświadczyłem w two pillows, chciałbym trochę przesunąć akcenty, rozmowy oplatające cały świat i wszystkie tematy, odrobinę ukierunkować w stronę szeroko pojętej przedsiębiorczości, aktywności zawodowej. Trochę więcej dowolnej "produktywnej" aktywności w skupieniu, chodźby oznaczała ona wspomaganie kogoś z mojego otoczenia pracującego nad jakimś projektem czy pisanie tutaj. Bo co raz barzdziej czuję głód działania, budowania. Dlatego 14.11 przeskakuję 100 km z Walencji do Xabii, kierunek [Co-living/co-working Sun and Co.](https://sun-and-co.com/).

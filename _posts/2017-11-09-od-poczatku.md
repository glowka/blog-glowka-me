---
published: true
title: Od początku
excerpt: >-
  Okej, jakiś czas temu wyruszyłem w podróż – w sumie upłynęło  już niemal sześć
  tygodni… Spodziewałem się, że podróż będzie  długa. Nie pomyliłem się. Nie
  wiedziałem, dokładnie dokąd i  dokładnie za czym będę podróżował. Nadal
  dokładnie nie wiem.
category:
  - main
---
Okej, jakiś czas temu wyruszyłem w podróż – w sumie upłynęło już niemal sześć tygodni… Spodziewałem się, że podróż będzie długa. Nie pomyliłem się. Nie wiedziałem, dokładnie dokąd i dokładnie za czym będę podróżował. Nadal dokładnie nie wiem.

Przez ten czas przemierzyłem parę krajów, w jednych zatrzymując się krócej, w innych dłużej. Wszystkie fajne, niektóre nawet bardzo. We wszystkich chleb trochę droższy niż w Polsce, w niektórych dużo droższy. Momentami byłem tam bardziej jako turysta, płynący z tłumem znanych atrakcji, a kiedy indziej jako zamyślony nieznajomy błąkający się po zupełnie szarych osiedlach przedmieść.

Nie sposób naraz wszystko streścić, w sumie nie jest mi nawet łatwo zacząć o tym opowiadać, bo nieszczególnie przywykłem do opowiadania. Jednak myślę sobie, że chyba warto. Bo czuję, że w przeciwnym razie te dwa sposoby życia – ten przed wyjazdem i ten po – będą się coraz bardziej rozjeżdżać, zamiast współgrać. Dlatego chciałbym Wam opowiadać o rzeczach ciekawych i o rzeczach dla mnie ważnych, które przytrafią mi się w drodze.

**Będę robił to tu :)** Minimalistycznie – jak widać po blogu – totalnie minimalistycznie. Wszystko zawsze tu, a na fejsbukach, czy gdzie tam kto potrzebuje, będę dawał znać.

## Co u mniej słychać?

Od wczoraj jestem w Walencji, tylko na parę dni. Trafiłem tutaj z Malty, na której z kolei spędziłem ostatnie 2 tygodnie. Sama Malta w porządku, tak na 4 dni. Spędziłem tam jednak znacznie więcej czasu, bo trafiłem do [Two Pillows Boutique Hostel](http://www.twopillowsmalta.com) – f-e-n-o-m-e-n-a-l-n-e-g-o miejsca, w którym pracującym tam ludziom udało się stworzyć atmosferę jak we wspólnym, dużym domu.

W moim wieku, młodsi, starsi, dużo starsi, dwa razy starsi, z całego świata – wszyscy zadowoleni. Porządne dormitoria i tak dalej, ale przede wszystkim świetne przestrzenie wspólne. W dowolnej chwili znajdziecie kogoś do bardzo interesującej rozmowy albo wspólnego przejścia się gdzieś, ale da się również posiedzieć w skupieniu. Wieczorem znajdziecie, choć nie szukaliście, kompanów do kolacji, a już po, przy przedłużającej się rozmowie, wypijecie kieliszek czy dwa wina. Na papierze każdy hostel chce tak wyglądać – tam to po prostu działa.

### Co dalej?

Dlaczego ja o tej Malcie? Bo w tym miejscu jednoznacznie utwierdziłem się, że życie z dużą, różnorodną grupą ludzie w jednym budynku to jest coś do zrobienia. Co istotniejsze: ja, człek nie najbardziej otwarty na świecie, szukający często osamotnienia, mogę dobrze w takich warunkach funkcjonować. Żyję radośniej, poznaję ludzi, świat i siebie intensywniej. Wcale nie potrzebuje od tego odpoczywać, bo jakimś cudem daje mi to dużo energii.

To były zaledwie dwa tygodnie, a czy tak będzie za kolejne dwa, a za dwa miesiące, dwanaście? Nie wiem, od jakiegoś czasu staram się mniej gdybywać i po prostu mówić sobie - sprawdzam. Względem tego co doświadczyłem w two pillows, chciałbym trochę przesunąć akcenty, rozmowy oplatające cały świat i wszystkie tematy, odrobinę ukierunkować w stronę szeroko pojętej przedsiębiorczości, aktywności zawodowej. Trochę więcej dowolnej "produktywnej" aktywności w skupieniu, chodźby oznaczała ona wspomaganie kogoś z mojego otoczenia pracującego nad jakimś projektem czy pisanie tutaj. Bo co raz barzdziej czuję głód działania, budowania.

To były zaledwie dwa tygodnie, a czy tak będzie za kolejne dwa? A za dwa miesiące czy dwanaście? Nie wiem, od jakiegoś czasu staram się mniej gdybać i po prostu mówić sobie – sprawdzam. Co by dobrego o Two Pillows nie mówić, to mimo wszystko jest to miejsce dla typowych podróżników, a ja chciałbym stopniowo przesuwać akcenty: rozmowy oplatające cały świat i wszystkie tematy odrobinę przekierować w stronę szeroko pojętej przedsiębiorczości, aktywności zawodowej. Trochę więcej dowolnej “produktywnej” aktywności w skupieniu, choćby oznaczała ona wspomaganie kogoś z mojego otoczenia pracującego nad jakimś projektem czy pisanie tutaj. Bo co raz bardziej czuję głód działania, budowania. 

Dlatego 14.11 przeskakuję 100 km z Walencji do Xabii, kierunek Co-living/co-working [Sun and Co.](https://sun-and-co.com/).

Do następnego!





#### P.S. Mały bonus
![Taką Maltę widziałem najczęściej]({{site.baseurl}}/images/malta_as_i_see_it.jpg)
_Taką Maltę widziałem najczęściej_

![Two Pillows - jak w domu. Tylko sprzątać nie trzeba.]({{site.baseurl}}/images/two_pillows_common.jpg)
_Two Pillows - jak w domu. Tylko sprzątać nie trzeba._

![A to już Walencja i miejsce wokół którego chodziłem przez półtorej godziny smakując każdej perspektywy.]({{site.baseurl}}/images/valencia_impressed.jpg)
_A to już Walencja i miejsce wokół którego chodziłem przez półtorej godziny smakując każdej perspektywy._




---
published: false
---
## Od początku

Jakis czas temu wyruszyłem w podróż, w sumie upłynęło już niemalże sześć tygodni odkąd wyruszyłem w podróż. Spodziewałem się, że długą. Podtrzymuję. Nie wiedziałem dokładnie dokąd i dokładnie za czym. Nadal dokładnie nie wiem.

Przez ten czas przemierzyłem parę krajów, w jednych zatrzymując się krócej, w innych dłużej. Wszystkie fajne, niektóre nawet bardzo. We wszystkich chleb droższy niż w Polsce, w niektórych dużo. Momentami bardziej jako turysta, płynący z tłumem znanych atrakcji, a kiedy indziej jako obcy zamyślony nieznajomy błąkający się po zupełnie szarych osiedlach przedmieść.

Nie sposób wszystko od razu naraz streścić, a jako że nie przywykłem do opowiadania, nie jest mi też łatwo zacząć o tym opowiadać. Myślę sobie, że chyba jednak warto. Bo jeśli to nie ma być wybór między powrotem do starego jakby nigdy donikąd nie wyjechał albo przeciwnie rzucenie się w nową odległą rzeczywistość, odstawiając na bok to co wcześniej. Jeśli te dwa sposoby życia, ten przed wyjazdem i ten po, mają jakoś współistnieć, a chciałbym bardzo, bo lubię oba, to potrzebuję zacząć o tym opowiadać.

Witam, będę robił to tu:) Minimalistycznie, totalnie minimalistycznie, ale wszystko zawsze tu, a na fejsbukach, czy gdzie tam kto potrzebuje, będę dawał znać.

